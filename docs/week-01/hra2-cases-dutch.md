# Week 1 - HRa2 Casussen (Dutch)

**Language:** Dutch

Below is the assignment content converted from the original PDF into Markdown text.

---

Onderzoeksvragen en hypotheseformulering - opdracht 
Te volgen stappen: 
 
1. Kies 3 opdrachtomschrijvingen uit de 7 hieronder 
2. Bedenk een experiment voor elk van de 3 opdrachten die je hebt gekozen 
o Het is belangrijk om een experiment te formuleren met een kwantitatieve uitkomst.  
o Gebruik je verbeelding om een experiment te beschrijven, wees creatief.  
3. De onderstaande stappen helpen je om een experiment te bedenken 
o Formuleer een (management)probleem om te onderzoeken 
o Beschrijf wat je wilt onderzoeken (onderzoeksvraag) 
o Geef aan welke methodologie je gaat gebruiken 
o Beschrijf wat je gaat doen om gegevens te verzamelen 
o Welk resultaat verwacht je?  
o Formuleer een Nul- en een alternatieve hypothese H0 en Ha 
4. Bereid je voor om je antwoorden tijdens de bijeenkomst te beschrijven 
 
Opdrachtomschrijvingen 
1. 
De toenemende interesse voor live muziekfestivals in Spanje heeft ervoor gezorgd dat deze 
als een strategisch element in de ontwikkeling van het toerisme in veel bestemmingen gebruikt 
worden. Dit is te danken aan het feit dat deze muzikale en sociale evenementen steeds meer mensen 
hebben aangetrokken onder meer door de introductie van ticketbundels, vele concerten voor één 
ticket tegen een lagere prijs (Vallbona, 2015). Een "live muziek festival" wordt door Leenders (2010) 
gedefinieerd als "een evenement georiënteerd op muziek, waar verschillende artiesten live optreden 
voor een publiek. Festivals worden meestal in de openlucht gehouden, en meestal omvatten ze naast 
de optredens ook andere activiteiten en attracties, zoals eten en sociale activiteiten. Festivals zijn 
jaarlijks, of worden met een andere tussenperiode herhaald". Veel mensen met verschillende 
demografische en sociaaleconomische achtergronden bezoeken muziekfestivals, waardoor deze 
evenementen een van de meest kenmerkende uitingen zijn van massacultuurconsumptie in de 
hedendaagse samenleving. Aangezien festivalgangers tot verschillende generaties horen en de leden 
van verschillende generatiecohorten niet dezelfde sociaal-culturele ervaringen hebben gedeeld, 
hebben de verschillende sociale en culturele evenementen die door deze personen worden 
bijgewoond waarschijnlijk een verschillende impact gehad op de attitudes, voorkeuren of 
overheersende tendensen van elke generatie, afhankelijk van het communicatiekanaal dat wordt 
gebruikt.  
(Llopis-Amorós, Gil-Saura, Ruiz-Molina, & Fuentes-Blasco, 2019) 
 

2. 
Development Dimensions International, een bedrijf voor talentmanagement, meldt dat een 
derde van de werkgevers persoonlijkheidstests gebruikt voor rekrutering en promotie (Wilkie, 2013). 
Bedrijven zijn terecht bezorgd over de persoonlijkheidskenmerken van degenen die ze aannemen, en 
hopen daarom door het afnemen van persoonlijkheidstesten de kandidaat te vinden die het meest 
geschikt is voor de vacature (Mishra, 2014). Academische begeleiders streven ernaar om studenten 
te plaatsen in het carrièreveld dat het beste aansluit bij de persoonlijkheid van de student (Golle, 
Rose, & Göllner, 2018). Leiderschap is ook een waardevolle vaardigheid die bedrijven (en de 
academische wereld) willen in hun werknemers (studenten) (Isacke, 2013; Remedios, 2012). Er zijn 
veel definities van leiderschap en het lijkt erop dat iedere onderzoeker zijn/haar eigen definitie heeft 
voor leiderschap (Stogdill, 1974). Dit onderzoek gebruikt de definitie van Kouzes en Posner (2012). Zij 
stellen dat leiderschap niet voorbestemd is, maar aangeleerd; het is een combinatie van handelingen 
en gedragingen en een combinatie van vaardigheden en bekwaamheden. Leiderschap in de klas blijkt 
vele voorspellers te hebben, waaronder betrokkenheid bij gemeenschapszaken, de mogelijkheid om 
professionele ervaring op te doen (Leventhal, 1999), en ook succes in de vroege carrière (Boone & 
Peborde, 2008). Zoals Cook en Wolverton (2002) opmerkten, is het nu de taak van opvoeders om 
studenten af te leveren die voorbereid zijn om de beroepsbevolking in te gaan, met communicatieve 
vaardigheden, probleemoplossend vermogen, en kritisch denkvermogen. Eén manier om onze 
studenten voor te bereiden is om hen te helpen met het ontwikkelen van leiderschapscapaciteiten. 
(Weber, 2019) 
 
3. 
In de afgelopen 30 jaar heeft China een snelle economische groei doorgemaakt. Het 
geluksniveau van de Chinese inwoners leek echter achter te blijven (Graham, Zhou, & Zhang, 2017). 
Volgens de Helliwell, Layard, en Sachs (2016), stond de Volksrepubliek China op 83 van de 157 
deelnemende landen in een studie van World Happiness Report, met de eerste plaats voor 
Denemarken en de 157e voor Burundi. De Chinese overheid heeft zich veel moeite getroost om het 
welzijn van haar inwoners te verbeteren. De relatie tussen reizen, geluk en levenskwaliteit is een 
nieuwe onderzoekslijn die aandacht verdient. Het vermogen om gelukkig te zijn is een centraal 
criterium voor de kwaliteit van leven (Lyubomirsky, Sheldon, & Schkade, 2005). Nawijn (2011a; 
2011b) ontdekte dat reizen geluk genereert in drie stadia - de fase voorafgaand aan de reis, de fase 
van positieve ervaringen tijdens de reis, en het nagenieteffect in de fase na de reis. Het meest 
gelukkig zijn mensen die een vakantie plannen, ze zijn gelukkiger dan mensen die dat niet doen, dit 
deels omdat geluk voortkomt uit de anticipatie op toekomstige gebeurtenissen.  
(Wei, Ma, Jiang, & We, 2019) 
 
 

4. 
Obesitas wordt gedefinieerd als het hebben van een BMI (body mass index = 
gewicht/hoogte2) van 30 of hoger. Momenteel is obesitas, op basis van epidemiologische studies, 
een wijdverspreide gezondheidscrisis (Conway et al., 2018; Rogers, Ferrari, Mosely, Lang, & Brennan, 
2017). Alleen al in de VS wordt meer dan twee derde van de volwassenen beschouwd als te lijden 
aan overgewicht of obesitas (Pozza & Isidori, 2018). De prevalentie van obesitas onder kinderen en 
adolescenten (Skinner, Ravanbakht, Skelton, Perrin, & Armstrong, 2018), in combinatie met het 
groeiende aantal vrouwen met obesitas die zijn bevallen (een voorspeller van obesitas bij kinderen), 
doet vermoeden dat het aandeel mensen met obesitas zal blijven toenemen (Wilson, 2012). Een 
belangrijke kwestie voor mensen met obesitas is het kunnen deelnemen aan vrijetijdsactiviteiten, 
waaronder uit eten gaan. Dit heeft een aanzienlijke maatschappelijke betekenis en heeft een sterke 
invloed op de kwaliteit van leven van mensen. De mogelijkheid om deel te nemen aan het volledige 
spectrum van activiteiten in een samenleving waarvan iemand deel is wordt sinds lang erkend als een 
fundamenteel mensenrecht, dat de samenleving moet waarborgen, hetzij door wetgeving of door 
het veranderen van sociale normen.  
(Poria, Beal, & Shani, 2019) 
 
5. 
De reiservaring van studenten neemt toe onder invloed van kortingen op reispakketten voor 
studenten, internationale uitwisselingsprogramma's voor studenten en een algemene tendens van 
universiteiten om studenten naar het buitenland te sturen voor culturele en educatieve ervaringen. 
Ook kunnen reiservaringen naar een bestemming een invloed hebben op de keuze voor toekomstige 
reisbestemmingen (Kim et al. 2012). De literatuur suggereert ook dat percepties en interesses van 
toeristen over een bestemming hun reisgedrag en bestemmingskeuze beïnvloeden (Beerli en Martin, 
2004, Bonn et al., 2005, Chon, 1991, Echtner en Ritchie, 2003). Bij een onderzoek naar de rol van 
motivaties, eerdere reiservaring, sociale banden en bestemmingskeuze in de houding van 
Amerikaanse universiteitsstudenten vóór hun reis, ontdekten de auteurs Nyaupane, Paris en Teye 
(2011) dat academische motivaties en sociale banden de houding van studenten beïnvloeden.  
(Mohsin, Lengler, & Chaiya, 2017) 
 
6. 
Significante verschuivingen doen zich voor wanneer een nieuw generatiecohort de 
beroepsbevolking betreedt. Richardson en Thomas (2012) gaan in op de uitdagingen die de horeca 
ervaart bij het behouden van deze jongere werknemers. Een stap in de richting van behoud van de 
Millenials is het leren kennen van de problemen die gepaard gaan met de intrede van Millennials in 
organisaties. Op dit moment werken er vier generaties naast elkaar in organisaties, waaronder 
Traditionalisten, Baby Boomers, Generatie X, en Millennials. Het is van cruciaal belang deze 
generatiecohorten te begrijpen om te begrijpen hoe de verschillen tussen hen de perceptie en het 
gedrag op de werkplek beïnvloeden. Er wordt gezegd dat een minder positieve eigenschap van 
Millennials is dat ze hunkeren naar banen die leuk zijn en waarbij ze veel lof en beloningen krijgen 
(Tews et al., 2015). Ze worden omschreven als veeleisend, ongeduldig en weinig loyaal aan hun 
wergever. Deze negatieve eigenschappen worden vaak geassocieerd met deze generatie, daarom 
wordt het interessant om te kijken naar de reacties van hospitality managers op Millennials en welke 
regels ze overtreden bij hun introductie op de werkplek. 
(Rosa, & Hastings, 2016) 
 

7. 
Het te druk vinden in een mensenmassa (het zogenaamde crowding) hangt af van hoe 
iemand afstand tussen mensen in een specifieke omgeving waarneemt (Shelby & Heberlein, 1984) en 
wordt meestal gedefinieerd als een negatieve beoordeling van bezoekersdichtheid binnen een 
bepaald gebied (Graefe, Vaske, & Kuss, 1984). De vroege studies van Loo (1974) en Shelby (1980) 
tonen aan dat het aantal mensen dat iemand tegenkomt de perceptie van mensen beïnvloedt, en dus 
ook hun gedrag. Onderzoek suggereert dat problemen met crowding ontstaan wanneer een groot 
aantal mensen samenkomt, en het gebruik van milieu en/of sociale bronnen de limiet van de fysieke 
omgeving overschrijdt (Lee & Graefe, 2003). In dit geval ervaren bezoekers de dichtheid van mensen 
op een plek als te hoog en voelen ze de negatieve effecten van crowding, wat kan resulteren in een 
lagere klantentevredenheid (Buckley, 2009, Ryan and Cessford, 2003, Saveriades, 2000).  
(Zehrer, & Raich, 2016)
